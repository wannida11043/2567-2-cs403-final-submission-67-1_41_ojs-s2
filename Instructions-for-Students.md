**นักศึกษาวิชา คพ.403 : โครงงานพิเศษ 2 โปรดทราบ** 

นักศึกษาที่สอบนำเสนอโครงงานเสร็จสิ้นและได้แก้ไขเล่มรายงานจนเป็นที่ยอมรับของคณะกรรมการสอบทุกท่านเรียบร้อยแล้ว จะต้องส่งผลงานที่ผลิตขึ้นพร้อมเล่มรายงานฉบับสมบูรณ์ในลักษณะของ GitHub Repository ซึ่งประกอบด้วยไฟล์และโฟลเดอร์ตามโครงสร้างไดเรคทอรี ดังต่อไปนี้

**1. ไฟล์ README.md**: เป็นไฟล์ฟอร์แมตแบบ Markdown ที่อธิบายโครงสร้างโฟลเดอร์ย่อย (directory tree) ของโปรแกรมผลงานของนักศึกษา ชุดโปรแกรมที่จำเป็นต้องติดตั้งเพื่อให้โปรแกรมผลงานของนักศึกษาทำงานได้รวมถึงวิธีการติดตั้งและตั้งค่า วิธีการติดตั้งโปรแกรมผลงานของนักศึกษา และ วิธีการใช้งานโปรแกรมผลงานของนักศึกษา 

<ins>หมายเหตุ</ins> i. ไฟล์นี้มีอยู่แล้วใน repo ซึ่งสร้างขึ้นที่ GitHub account ของนักศึกษา ภายหลังการเข้าร่วม GitHub classroom ไม่ต้องสร้างไฟล์นี้ใหม่

<ins>หมายเหตุ</ins> ii.นักศึกษาควรค้นคว้า syntax ของ Markdown file format และวิธีการเขียน README ที่ดีจากอินเทอร์เน็ต เพื่อให้เมื่อผู้อื่นอ่านแล้ว สามารถติดตั้งใช้งานโปรแกรมโครงงานของนักศึกษาได้ 

**2. โฟลเดอร์ final_reports/** มีไฟล์ข้อมูลจำนวน 3 ไฟล์ ดังนี้

2.1. **ไฟล์เล่มรายงานฉบับสมบูรณ์** : ไฟล์เล่มรายงานฉบับสมบูรณ์ (pdf) ซึ่งคณะกรรมการสอบทุกท่านลงนามเรียบร้อยแล้วทุกหน้า ตั้งชื่อไฟล์ว่า `67-2_CS403_<รหัสโครงงาน>.pdf` เช่น โครงงานวิชาคพ.403 รหัสโครงงาน **67-1_01_ssr-s2** ให้ตั้งชื่อไฟล์เล่มรายงาน ดังนี้ `67-2_CS403_67-1_01_ssr-s2.pdf` 

<ins>หมายเหตุ</ins> i ในหน้าสำหรับคณะกรรมการลงลายมือชื่อ (หน้า (3) และ (4)) ให้ลงวันที่ 6 มิถุนายน พ.ศ. 2568 

<ins>หมายเหตุ</ins> ii การลงนามของอาจารย์ที่ปรึกษาและกรรมการสอบสามารถใช้การลงนามแบบอิเล็กทรอนิกส์ได้ 

<ins>หมายเหตุ</ins> iii นักศึกษาต้องส่งไฟล์เอกสารให้คณะกรรมการลงลายมือชื่อทีละท่าน การตัดต่อลายมือชื่ออาจารย์เป็นความผิดร้ายแรงมีโทษทั้งทางวินัยนักศึกษาและทางอาญา

2.2. **ไฟล์บทคัดย่อโครงงาน (ภาษาไทย)** : ไฟล์บทคัดย่อโครงงาน (ภาษาไทย) ซึ่งภายในไฟล์มีชื่อโครงงานภาษาไทยอยู่ที่บรรทัดแรก ชื่อโครงงานภาษาอังกฤษอยู่ที่บรรทัดที่สอง ตามด้วยบทคัดย่อโครงงาน (ภาษาไทย) โดยตั้งชื่อไฟล์ว่า `67-2_CS403_<รหัสโครงงาน>_abstract_th.txt` เช่น โครงงานวิชาคพ.403 รหัสโครงงาน **67-1_01_ssr-s2** ตั้งชื่อไฟล์บทคัดย่อโครงงาน (ภาษาไทย) ดังนี้ `67-2_CS403_67-1_01_ssr-s2_abstract_th.txt`

2.3. **ไฟล์บทคัดย่อโครงงาน (ภาษาอังกฤษ)** : ไฟล์บทคัดย่อโครงงาน (ภาษาอังกฤษ) ซึ่งภายในไฟล์มีชื่อโครงงานภาษาไทยอยู่ที่บรรทัดแรก ชื่อโครงงานภาษาอังกฤษอยู่ที่บรรทัดที่สอง ตามด้วยบทคัดย่อโครงงาน (ภาษาอังกฤษ) โดยตั้งชื่อไฟล์ว่า `67-2_CS403_<รหัสโครงงาน>_abstract_en.txt` เช่น โครงงานวิชาคพ.403 รหัสโครงงาน **67-1_01_ssr-s2** ตั้งชื่อไฟล์บทคัดย่อโครงงาน (ภาษาอังกฤษ) ดังนี้ `67-2_CS403_67-1_01_ssr-s2_abstract_en.txt`

**3.โฟลเดอร์ demo/** : มีวีดีโอคลิปแสดงขั้นตอนการติดตั้งโปรแกรมผลงานของนักศึกษาเพื่อใช้งาน โดยให้ตั้งชื่อไฟล์เป็น 
`67-2_CS403_<รหัสโครงงาน>_demo.mp4` 
เช่น โครงงานวิชาคพ.403 รหัสโครงงาน **67-1_01_ssr-s2** 
ตั้งชื่อไฟล์ ดังนี้ `67-2_CS403_67-1_01_ssr-s2_demo.mp4` 
วีดีโอคลิปต้องแสดงขั้นตอนการติดตั้งโปรแกรมของนักศึกษาอย่างละเอียด โดยในการจัดทำวีดีโอคลิป ให้นักศึกษาคำนึงถึงว่าเมื่อทำตามขั้นตอนในวีดีโอคลิปแล้วจะสามารถใช้งานโปรแกรมของนักศึกษาได้ทันที

<ins>หมายเหตุ</ins> i.	ควรเริ่มต้นจากการติดตั้งซอฟต์แวร์และการตั้งค่าที่จำเป็นในการทำงานของโปรแกรมก่อน

<ins>หมายเหตุ</ins> ii.	แสดงขั้นตอนการติดตั้งโปรแกรมของนักศึกษาและการตั้งค่าที่จำเป็นโดยเริ่มต้นจากการ clone GitHub repo 

<ins>หมายเหตุ</ins> iii. แม้ว่าคลิปวีดีโอแสดงขั้นตอนการติดตั้งโปรแกรมและการใช้งานโปรแกรมฯ จะเริ่มจากการ clone GitHub repo ของกลุ่มนักศึกษา นักศึกษาควรกล่าวถึงในคลิปว่ามีโปรแกรมหรือชุดโปรแกรมใดบ้างที่จำเป็นต้องติดตั้งและตั้งค่าไว้ก่อนแล้ว 

**4. ไฟล์และโฟลเดอร์ต่าง ๆ ตามโครงสร้างไฟล์และโฟลเดอร์ย่อย (directory tree) ของโปรแกรมผลงานของนักศึกษา** : ไฟล์และโฟลเดอร์ต่าง ๆ ของโปรแกรมผลงานของนักศึกษา จัดเรียงตามโครงสร้างโฟลเดอร์ย่อย (directory tree) ของโปรแกรมผลงานของนักศึกษา ดังที่อธิบายไว้ใน README.md 

## ภาพโครงสร้าง GitHub Repo ของกลุ่มโครงงาน
![image](https://github.com/user-attachments/assets/256a1e46-6e72-4a84-9a8a-723f97c028ba)
